# Про grammY

## Що таке grammY?

grammY — це програмне забезпечення, завдяки якому ви можете запрограмувати свого власного [чат-бота](https://core.telegram.org/bots) для [Telegram Messenger](https://telegram.org).
Створюючи ботів, ви могли звернути увагу на те, що деякі частини цього процесу є нудними і однотипними.
grammY бере на себе всю важку роботу і робить створення бота надзвичайно простим.

## Коли був створений grammY?

Вперше код grammY був опублікований наприкінці березня 2021 року.
Через кілька тижнів він набув першої стабільної версії.

## Хто розробляє grammY?

grammY розробляється волонтерами, які працюють над бібліотекою, документацією та рештою екосистеми у свій вільний час.
Ви можете знайти список усіх учасників в [README](https://github.com/grammyjs/grammY#contributors-) головного репозиторію.

Ви можете звʼязатися з нами у [англомовному чаті](https://t.me/grammyjs)!
Якщо ви розмовляєте російською, ви також можете приєднатися до [російськомовного чату](https://t.me/grammyjs_ru)!

## Як розробляється grammY?

grammY є повністю вільним програмним забезпеченням з відкритим кодом.
Код доступний в репозиторії на [GitHub](https://github.com/grammyjs/grammY).

Ми вітаємо участь у розвитку проєкту всіх бажаючих.
Всі зміни коду перевіряються кількома учасниками, поетапно оптимізуються та ретельно тестуються, зокрема на реальних проєктах.

## Яка мова програмування використовується в grammY?

grammY написаний повністю на мові TypeScript, яка є надмножиною мови JavaScript.
Отже, grammY працює на Node.js.

Також grammY може працювати на Deno, який позиціонує себе як наступник Node.js.
Технічно можна запустити grammY навіть у сучасних браузерах, хоча це вкрай рідко може знадобитися.

## Чим grammY відрізняється від своїх конкурентів?

Якщо ви прийшли з іншої мови програмування або фреймворку, ви можете ознайомитися з [детальним порівнянням фреймворків](./comparison.md).

## Як можна допомогти проєкту?

Існує кілька способів підтримати цей проєкт!

- Надішліть [pull request](https://github.com/grammyjs/grammY/pulls) зі змінами коду.
- [Повідомте](https://github.com/grammyjs/grammY/issues/new) про виявлений баг, бажану функцію чи щось інше.
- Покращіть [документацію](https://github.com/grammyjs/website).
- Допомагайте користувачам у [англомовному](https://t.me/grammyjs) чи [російськомовному](https://t.me/grammyjs_ru) чатах спільноти.
- Або просто завітайте до нашої спільноти і розкажіть про власний досвід з grammY!
  Напишіть кілька слів про вашу улюблену функцію, таким чином ви допоможете нам визначити напрямок розвитку проєкту.

Наразі ми не приймаємо благодійних внесків чи іншої фінансової підтримки.
