<!-- markdownlint-disable first-line-heading -->

![grammY](/images/grammY.svg)

# Огляд

Ласкаво просимо до grammY!
Ви потрапили в потрібне місце.

## Що таке grammY?

grammY --- це фреймворк для створення ботів Telegram.
Його можна використовувати з TypeScript і JavaScript, він працює на Node.js, Deno та в браузері.

Перегляньте [Вступ](./introduction), якщо ви новачок у написанні ботів Telegram, особливо якщо у вас невеликий досвід програмування.

Якщо ви знаєте, як написати програму для Node.js чи Deno або вже створили бота Telegram за допомогою іншого фреймворку, почніть працювати за лічені хвилини з нашим посібником [Початок роботи](./getting-started).

## Про документацію

Документація для ботів grammY складається з трьох частин.

1. Документація grammY високого рівня _(цей вебсайт)_
2. [Довідник API grammY низького рівня](/ref/) _(автоматично згенерована частина цього вебсайту)_
3. [Довідка Raw HTTP API від Telegram](https://core.telegram.org/bots/api)

**Перша частина** (ви дивитеся її!) пояснює, як працюють боти та як використовувати grammY.
Це те, чим ви будете користуватися найчастіше.

Розділ _Вивчення_ завжди є хорошим початком, оскільки в ньому пояснюються всі основні концепції.
Також перегляньте нашу чудову колекцію _Плагінів_ і подивіться на _Приклади_.

**Друга частина** --- це [довідка API grammY](/ref/), посилання на яку знаходиться у верхній частині сторінки.
Це детальний огляд кожного окремого біта коду, який надає grammY.
Він автоматично генерується з коду grammY і містить усі корисні пояснення, які зазвичай можна знайти, навівши курсор на будь-який елемент grammY у редакторі коду.
Те саме стосується кожного плагіна в екосистемі grammY.
Окрім того, що плагіни зʼявляються в [огляді довідки API](/ref/), посилання на довідку містяться в короткому описі внизу сторінки кожного плагіна.

**Третя частина** надається Telegram і містить перелік необроблених визначень [HTTP API](https://core.telegram.org/bots/api), до якого grammY підключатиметься під капотом.
Посилання на API grammY є скрізь, де це має сенс.
Звертайтесь до довідки API grammY, коли вас цікавлять детальні параметри, які ви можете передати викликам API.

::: tip Приєднуйтеся до спільноти!
У нас є дружній [чат спільноти](https://t.me/grammyjs) у Telegram, який вітає всіх нових учасників. Ви можете знайти російськомовний чат [тут](https://t.me/grammyjs_ru).
Приєднуйтеся до нас, щоб отримати допомогу, поставити запитання та отримати поради та підказки для успішної реалізації вашого наступного проєкту бота.
:::
