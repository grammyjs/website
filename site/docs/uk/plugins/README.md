---
next: ./guide.md
---

# Що таке плагін?

Ми хочемо, щоб grammY був компактним та мінімалістичним, але мав можливість розширення.
Чому?
Тому що не всі використовують все!
Плагіни розроблені як додаткові функціональні можливості, що додаються до зазначених частин програмного забезпечення.

## Плагіни в grammY

Деякі плагіни **вбудовані** безпосередньо до бібліотеки grammY, оскільки ми вважаємо, що вони потрібні багатьом ботам.
Це полегшує їх використання новими користувачами без необхідності встановлювати новий пакет.

Більшість плагінів публікуються разом з основним пакетом grammY, ми називаємо їх **офіційними** плагінами.
Пакети встановлюються з `@grammyjs/*` на npm і публікуються під організацією [@grammyjs](https://github.com/grammyjs) на GitHub.
Ми координуємо їхні релізи з релізами grammy і стежимо за тим, щоб все працювало злагоджено.
Кожен розділ документації до офіційного плагіна має назву пакета в назві.
Наприклад, плагін [grammY runner](./runner.md) (`runner`) потрібно встановити за допомогою `npm install @grammyjs/runner`.
Якщо ви використовуєте Deno, а не Node.js, вам слід імпортувати плагін з <https://deno.land/x/>, тобто з файлу `mod.ts` модуля `grammy_runner`.

Існує також низка **сторонніх** плагінів.
Їх може публікувати будь-хто.
Ми не надаємо жодних гарантій, що вони є актуальними, добре задокументованими або працюють разом з іншими плагінами.
Ви також можете розмістити свій власний плагін на сайті, щоб про нього дізналося більше людей.

## Огляд

Ми склали для вас стислий огляд з короткими описами кожного плагіна.
Встановлювати плагіни весело і легко, тому ми хочемо, щоб ви знали, які плагіни у нас для Вас є.

> Натисніть на будь-яку назву пакета, щоб дізнатися більше про відповідний плагін.

| Плагін                      | Пакет                                                 | Опис                                                         |
| --------------------------- | ----------------------------------------------------- | ------------------------------------------------------------ |
| Sessions                    | _вбудовано_                                           | Зберігання даних користувачів в базі                        |
| Inline and Custom Keyboards | _вбудовано_                                           | Спрощення створення вбудованих і кастомних клавіатур             |
| Auto-retry                  | [`auto-retry`](./auto-retry.md)                       | Автоматичне оброблення лімітів                               |
| Conversations               | [`conversations`](./conversations.md)                 | Створюйте потужні діалогові інтерфейси        |
| Emoji                       | [`emoji`](./emoji.md)                                 | Спрощене використання емодзі в коді                       |
| Files                       | [`files`](./files.md)                                 | Легка робота з файлами                                       |
| Hydration                   | [`hydrate`](./hydrate.md)                             | Виклик методів в об'єктах, що повертаються з викликів API    |
| Internationalization        | [`i18n`](./i18n.md) or [`fluent`](./fluent.md)        | Дозвольте вашому боту розмовляти кількома мовами             |
| Interactive Menus           | [`menu`](./menu.md)                                   | Створюйте динамічні меню з кнопками та гнучкою навігацією    |
| Parse Mode                  | [`parse-mode`](./parse-mode.md)                       | Спрощене форматування повідомлень                            |
| Rate Limiter                | [`ratelimiter`](./ratelimiter.md)                     | Автоматичне обмеження користувачів, які спамлять вашого бота |
| Router                      | [`router`](./router.md)                               | Направляйте повідомлення в різні частини коду            |
| Runner                      | [`runner`](./runner.md)                               | Багатопоточне довге очікування (long polling) з масштабуванням                  |
| Stateless Question          | [`stateless-question`](./stateless-question.md)       | Створення діалогів без використання сховища даних            |
| Flood Control               | [`transformer-throttler`](./transformer-throttler.md) | Створення черги викликів до API для запобігання надмірної кількості запитів       |

У нас також є кілька сторонніх плагінів!
Ви можете знайти їх у навігаційному меню в розділі _Плагіни_ > _Сторонні_.
Не забудьте перевірити їх теж!

## Типи плагінів в grammY

Все, що блищить - золото, чи не так?
Що ж, золото іншого роду!
grammY може використовувати переваги двох типів плагінів: _middleware_ та _transformer_.
Простіше кажучи, плагіни в grammY повертають або middleware функцію, або transformer функцію.
Поговоримо про відмінності.

### Тип I: Middleware плагіни

[Middleware](../guide/middleware.md) - це функція, яка здійснює обробку вхідних даних у різноманітних формах.
Middleware плагіни встановлюються в бота, як ви вже здогадалися, як middleware.
Це означає, що вам потрібно встановлювати їх через `bot.use`.

### Тип II: Transformer плагіни

[Transformer](../advanced/transformers.md) - це повна протилежність middleware!
Це функція, яка обробляє вихідні дані.
Transformer плагіни встановлюються в бота, як ви вже знову здогадалися, як transformer функція.
Це означає, що вам потрібно встановлювати їх через `bot.api.config.use`.

## Створення Ваших власних плагінів

Якщо Ви хочете створити плагін та поділитись ним з іншими користувачами (навіть опублікувавши на офіційному сайті grammY), ми маємо для Вас [корисний посібник](./guide.md), з яким Ви можете ознайомитися.

## Ідеї для нових плагінів

Ми збираємо ідеї для нових плагінів [на GitHub у цій Issue](https://github.com/grammyjs/grammY/issues/110).
